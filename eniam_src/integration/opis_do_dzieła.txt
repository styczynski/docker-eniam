W katalogach exec oraz integration zawarte są moduły ENIAMexec oraz ENIAMintegration, które w ramach wykonania dzieła zostały rozszerzone do postaci umożliwiającej integrację z gramatyką POLFIE. Uruchamiany jest parser XLE wraz z gramatyką POLFIE-OT, będącą rezultatem projektu Clarin-pl 1, poszczególne zdania przetwarzanego tekstu przekazywane są do tego parsera, w wyniku czego powstają pliki z wygenerowanymi na ich podstawie c-strukturami i f-strukturami, które następnie wczytywane są przez parser zintegrowany. 
Parsowanie za pomocą POLFIE można włączać bądź wyłączać za pomocą parametrów uruchomieniowych parsera. Kiedy parsowanie za pomocą POLFIE jest włączone powyższe moduły do swojego działania wymagają zainstalowanego parsera XLE. 
