ENIAMmorphology: analizator morfologiczny i guessser dla języka polskiego.
Dla zadanej formy znajduje możliwe lematyzacje oraz interpretacje morfosyntaktyczne.
Wskazuje, które z nich znajdują się w SGJP w wersji z 2017.07.30.
Program analizuje słowa obce zaopatrzone w polskie końcówki fleksyjne, akronimy oraz niektóre formy gwarowe.

Program na wejściu otrzymuje pojedynczą formę. 
Forma nie może być liczbą zapisaną za pomocą cyfr, znakiem interpunkcyjnym, ani inną sekwencją znaków
nie reprezentującą słowa za pomocą reguł ortograficznych.
Nie może ona posiadać aglutynatu, ani sufiksu trybu przypuszczającego.
Nie są analizowane również formy typu '2-gi'

Na wyjściu generowana jest tabela, w której kolejnych wersach znajdują się możliwe interpretacje zadanej formy.
Kolejne kolumny tabeli zawierają: 
- lemat, 
- interpretację morfosyntaktyczną, 
- frekwencję (liczbę form z SGJP, które lematyzują się w taki sam sposób)
- status, możliwe wartości to 
 - LemmaVal: znajduje się w SGJP
 - LemmaAlt: wyjątek - znajduje się w SGJP, nie jest objęty przez reguły morfologiczne zaimplementowane w modelu
 - LemmNotVal: interpretacja zgodna z modelem, nie zawarta w SGJP
 - TokNotFound: nie znaleziono interpretacji
- star, wartość pusta dla reguł produktywnych, pozostałe możliwe wartości to
 - *: interpretacja nieproduktywna
 - A: obca ortografia na styku tematu i końcówki
 - B: obca ortografia w lemacie 
 - C: akronim
 - D: forma gwarowa
- atrybuty opisujące reguły morfologiczne wykorzystane do uzyskania interpretacji.

Interpretacje, w których star=B są wysoce niejednoznaczne, 
ponieważ polegają na odgadnięciu obcej końcówki tematu,
która nie jest widoczna w zadanej formie.
Atrybuty w ostatnim wersie tabeli są podawane po to, by 
umożliwić budowanie tagerów wykorzystujących cechy morfologiczne.

